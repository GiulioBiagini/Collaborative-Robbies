\chapter{Progettazione}
In questo capitolo parleremo di come è stato implementato l'algrotimo genetico
che ha permesso l'apprendimento di una strategia di pulizia alle coppie
impegnate sulla mappa.

\section{Algoritmi Genetici: schema generale}
Gli \textit{Algoritmi Genetici} sono algoritmi spesso usati in tutte quelle
situazioni nelle quali risulta difficile progettare una strategia che permetta
di arrivare ad una soluzione. Essi sono difatti usati per far sì che siano loro
stessi ad evolvere il sistema in modo che esso arrivi autonomamente ad una
soluzione. Uno dei campi nei quali sono maggiormente impiegati, infatti, è
quello dei \textit{Sistemi Complessi}.\newline
Per far sì che \textbf{Robby} possa muoversi e pulire l'ambiente raccogliendo il
maggior numero di lattine con il minor numero di mosse, non conoscendo a priori
la posizione del robot stesso nella mappa, né delle lattine, non rimane che
progettare un algoritmo genetico che permetta ai robot di apprendere una buona
strategia.\newline
La struttura utilizzata nel paper di riferimento~\cite{biblio:robby} è la
seguente:
\begin{itemize}
	\item dapprima sono generati \textit{POPULATION\_SIZE} (200) individui con
	un dna casuale, ovvero, ad ogni possibile vista è associata una mossa scelta
	a caso fra quelle possibili;
	\item dopodiché, per \textit{NUM\_GENERATIONS} (500) generazioni:
	\begin{itemize}
		\item viene calcolato il \textit{valore di fitness} per ogni individuo
		assegnando un punteggio 10 nel caso in cui un robot raccolga una
		lattina, -1 se il robot tenta di raccogliere una lattina in una cella
		dove questa non sia presente e -5 punti se il robot tenta di muoversi in
		una casella occupata da un ostacolo (muro). Questa operazione viene
		effettuata per \textit{NUM\_ACTIONS\_PER\_SESSIONS} passi e ripetuta per
		\textit{SESSIONS\_NUMBER} diverse sessioni. Ogni sessione prevede la
		generazione di una mappa nella quale le lattine sono posizionate
		casualmente nelle celle (ogni cella ha la medesima probabilità di
		ospitarne una), così come la posizione del robot è scelta casualmente.
		La mappa ha dimensione 10x10 con 10 lattine. Alla fine, ogni robot
		ottiene un valore di fitness mediato sul numero di sessioni. Il numero
		di azioni su ogni mappa è fissato a 200, così come il numero di
		sessioni;
		\item si procede poi ordinando gli individui in base al proprio valore
		di fitness;
		\item sono scelti due individui nella popolazione con una probabilità
		che varia linearmente in base all'ordinamento (l'individuo con il
		maggiore valore di fitness avrà probabilità più alta di essere scelto
		rispetto al secondo, e così via\dots) e viene applicato il
		\textit{crossover}. Questo procedimento genererà due nuovi figli ed è
		ripetuto fino alla completa sostituzione della vecchia popolazione;
		\item una volta ottenuta la nuova generazione, ogni gene (azione
		corrispondente ad una vista) può essere mutato con una probabilità pari
		a \textit{MUTATION\_PROBABILITY}: 0.5\%.
	\end{itemize}
\end{itemize}

\section{Collaborazione}
Siccome il nostro obiettivo è quello di studiare la collaborazione fra più
robot, nella mappa saranno presenti contemporaneamente 2 agenti. Questo farà sì
che la grandezza POPULATION\_SIZE non indichi il numero di robot nella
popolazione, il numero di coppie. Dunque, il numero di entità sarà pari al
doppio. Fisseremo, per iniziare, questo numero a 100. Dunque, 100 coppie e 200
individui.

\section{Funzione di Fitness}
La presenza di due robot nella mappa comporta anche la modifica di come la
funzione di fitness valuta gli individui. Il valore di fitness non riguarderà un
singolo agente, ma la coppia: se alla vista del primo robot corrisponde l'azione
di muoversi verso sinistra e la cella rispettiva è occupata da un muro (-5
punti), mentre l'azione del secondo robot corrisponde alla raccolta della
lattina in una posizione dove essa non è presente (-1 punto), il valore di
fitness sarà aggiornato sottraendo 6 punti.\newline
Nel caso in cui i due robot abbiano la possibilità di vedersi, sarà assegnato un
valore negativo di -5 punti anche nel caso le due entità cerchino di occupare la
stessa cella, scontrandosi, così come avviene nel caso in cui un robot tenti di
muoversi contro un muro.\newline
Nel caso in cui le due entità non si vedono ed entrambi occupano la stessa
cella, nessun punto è sottratto. Se entrambi, poi, occupano una stessa cella
nella quale è presente una lattina e cercano entrambi di raccoglierla, il
secondo robot non prenderà punteggio negativo (-1) in quanto la lattina è già
stata raccolta dal primo Robby. Non si avrà però neanche l'incremento del valore
di fitness di 20 punti (10 per l'azione di raccolta del primo robot e 10 per
l'azione di raccolta del secondo). In un caso simile, il valore sarà
incrementato di soli 10 punti in quanto entrambi hanno fatto l'azione corretta
ma solo una lattina è stata raccolta.

\section{Selezione dei Genitori}
La tecnica da noi usata per generare la nuova popolazione non è esattamente
quella descritta nel paper. Difatti, a seconda delle varie simulazioni, saranno
copiati alcuni individui dalla vecchia alla nuova generazione senza passare
tramite il crossover. Questa tecnica è anche nota con il nome di
\textit{élitarismo}.

\section{Crossover}
La tecnica di crossover da noi usata è quella descritta nel paper, ovvero: è
scelto un punto di taglio casuale (random cut point) nel dna dei due genitori
per generare i figli.\newline
Avendo però delle coppie la strategia cambia lievemente: sono scelte due coppie
come genitori dove: il primo Robby della prima coppia ed il primo Robby della
seconda generano il primo figlio, mentre, il secondo Robby della prima coppia ed
il secondo della seconda coppia generano il secondo figlio. Per ognuno dei due
figli, il cut point nel dna dei genitori è scelto casualmente, dunque, la
probabilità che sia lo stesso è molto bassa.

\section{Mutazione Genetica}
La mutazione genetica è fatta nella maniera standard, mutando i geni dei due
robot generati in accordo con una percentuale fissata.\newline
Il dna di ogni individuo sarà dunque analizzato gene per gene dove, di volta in
volta sarà generato un numero casuale in base al quale sarà applicta o meno la
mutazione. Nel caso in cui l'azione selezionata debba essere mutata, ne sarà
scelta casualmente una che sia però diversa da quella attuale.
