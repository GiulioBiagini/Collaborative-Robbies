\chapter{Obiettivi}
In questo capitolo sono descritti gli obiettivi di questo lavoro. In
particolare, quello che ci interessa non è tanto re-implementare il lavoro
proposto da Melanie Mitchell~\cite{biblio:robby}, quanto piuttosto realizzare un
sistema che ci permetta di studiare come, inserendo più entità nell'ambiente,
queste si influenzino a vicenda.\newline
Lo scopo principale, dunque, è analizzare se può esservi \textbf{collaborazione
spontanea} o meno fra le entità che si trovano a nella stessa mappa.



\section{Entità Invisibili - Vista a Croce}
Come prima cosa andremo a cercare di stabilire quali sono le performance di due
agenti che si muovono sulla mappa senza vedersi, ovvero ignorando la posizione
dell'altro robot. Sarà dunque ammesso trovarsi nella stessa cella e raccogliere
la stessa lattina.\newline
I due robot avranno vista a croce, ovvero come quella descritta nel capitolo
introduttivo: potranno vedere la casella a nord, quella a sinistra, quella nella
quale si trovano, quella a destra e quella a sud.\newline
I risultati così ottenuti saranno usati come ``caso base'' per confrontare le
performance in relazione all'utilizzo di viste che permettono di percepire una
porzione più grande della mappa e viste che permettono di vedere anche l'altro
robot che su di essa si muove.\newline
Chiameremo la vista che non permette di vedere gli altri Robby impegnati sulla
mappa \textbf{``non collaborativa''} e la vista che permette di vedere gli altri
robot \textbf{``collaborativa''}.



\section{Entità Invisibili - Vista Quadrata}
In questo secondo test, così come nel caso precedente, le due entità non saranno
in grado di vedersi ma avranno una percezione maggiore della mappa nella quale
si troveranno. Potranno infatti vedere uno spazio di 3x3 celle dove il robot
occupa la posizione centrale (seconda riga e seconda colonna).\newline
Questa prova ci permetterà di capire se potendo vedere una porzione di mappa
maggiore, i robot saranno avvantaggiati nella pulizia della stessa, ovvero, se
disponendo di più risorse (sensori più potenti) saranno in grado di massimizzare
maggiormente la misura di prestazione: sia essa la raccolta di un numero
maggiore di lattine, sia essa la raccolta dello stesso numero di lattine ma con
un numero minore di passi.



\section{Entità Visibili - Vista a Croce}
Con quest'ultima simulazione vedremo cosa succede dando la possibilità ai due
robot di vedersi, usando, cioè, viste \textit{collaborative}. In questo caso non
sarà tollerata la compresenza nella medesima cella.\newline
Vedremo così se i due robot impareranno a collaborare o se invece la presenza
di uno ostacolerà l'altro.
